[viewBag]
title = "Loopbokaal"
url = "/loopbokaal"
layout = "content"
is_hidden = 0
navigation_hidden = 0
meta_title = "Loopbokaal"
meta_description = "Regelement loopbokaalcompetitie"
==
{% put right %}
<figure data-property-teaseremail="redactiewebsite@kombijsport.nl" data-property-teaserheader="Loopbokaal 2016" data-inspector-id="inspectorid-13093639946" data-snippet="teaser"></figure>
{% endput %}
==
<h1>REGLEMENT LOOPBOKAALCOMPETITIE 2016</h1><h2>1. Wat is de loopbokaal?</h2><p>De loopbokaal is een trofee die aan het eind van het seizoen wordt toegekend aan wat we noemen de ‘beste’ (mannelijke en vrouwelijke) hardloper van Kombij. Denk nu niet meteen dat alleen snelle atleten kunnen winnen, want dat is niet het geval: eindtijden spelen in deze competitie geen enkele cruciale rol, wel of je graag en vaak meedoet aan loopjes. Iedereen die actief lid is van Kombijsport en deelneemt aan georganiseerde wedstrijden of trimloopjes, waar dan ook, maakt kans op de eindoverwinning in het loopbokaalklassement. Hoe hard je loopt is dus niet belangrijk, wel dat je de finish haalt en je eindtijd steeds binnen 14 dagen doorgeeft aan de websiteredactie (<a href="mailto:redactiewebsite@kombijsport.nl">redactiewebsite@kombijsport.nl</a>).
</p><h2>2. Hoe kun je in 2016 de loopbokaal winnen? Welke spelregels zijn er?</h2><p>Dat is eenvoudig: je moet in het loopjaar 2016 gewoon zoveel mogelijk baan- en wegwedstrijden lopen, en daarbij door het jaar heen ook zo veel mogelijk gevarieerde afstanden lopen (zie spelregel 3 onder b) en veel kilometers maken (zie spelregel 3 onder d). Je dingt mee in dit loopbokaalklassement door deel te nemen aan uitsluitend wedstrijden die vermeld staan op de zogenaamde Dutch Runners-hardloopkalender: <a href="http://www.dutchrunners.nl/Hardlopen-site/dutch-runners-guide">http://www.dutchrunners.nl/Hardlopen-site/dutch-runners-guide</a> alsmede onze eigen Kombijsportloopjes, de Bokkeloop, alle binnenlandse en buitenlandse halve en hele marathons en alle baanwedstrijden. Kortom, alleen de voor iedereen toegankelijke officieel georganiseerde hardloopevenementen tellen mee. Dus overbodig om te vermelden dat besloten bedrijvenloopjes, onderlinge wedstrijdjes, canicrossen, oriëntatieloopjes, trainingslopen, hashes en zogenaamde stationsklokkenloopjes e.d. niet meetellen. Een uitzondering wordt gemaakt voor de traditionele Bokkeloop in Zwanenburg, die overigens al in januari geweest is. Je mag zelf al je wedstrijden uit de Dutch Runner-hardloopkalender uitkiezen. Iedere wedstrijd die je uit deze kalender uitloopt, telt dus mee, tenminste als je je prestatie tijdig doorgeeft. Je moet je eindtijd namelijk altijd binnen 14 dagen na afloop van het hardloopevenement doorgeven aan de websiteredactie, anders telt je deelname niet meer mee voor het loopbokaalklassement. We willen graag een eerlijke en spannende competitie en dat betekent dat we van deelnemers verwachten (en dus eisen) dat ze hun deelnames en eindtijden snel doorgeven, zodat we ook reële tussenstanden kunnen opmaken. Lopers die hun deelnames eerst geheim houden en pas aan het eind van het jaar hun tijden aan de websiteredactie doorgeven, maken dus geen kans op de bokaal. Je eindtijd is niet relevant voor deze competitie, wel het feit dat je vaak de finish haalt, dat je gevarieerde afstanden loopt en dat je veel kilometers maakt. Er is een bokaalklassement voor mannen en een apart klassement voor vrouwen. Er worden dus twee bokalen uitgereikt.
</p><h2>3. Hoe gaat de puntentelling in zijn werk? Met andere woorden: hoe word je winnaar?</h2><p><strong>a.</strong> Voor iedere gelopen wedstrijd die voldoet aan de onder punt 2 genoemde criteria, verdien je een bokaalpunt. Er is in 2016 weer een maximum van in totaal 15 bokaalpunten. Je mag natuurlijk veel meer dan 15 wedstrijden lopen (en je doet daar ook zeker verstandig aan, zie de regels hieronder) maar in 2016 zijn volgens deze regel a maximaal 15 bokaalpunten te verdienen. We kijken voor het bepalen van een winnaar eerst wie de meeste bokaalpunten heeft verzameld, maar er is voor iedereen een maximum van 15 punten. Als je dat aantal hebt gehaald en er zijn meer personen die dat hebben gedaan, kijken we naar regel b. <br> <br> <strong>b.</strong> Indien er meerdere personen zijn die volgens regel a het maximum van 15 bokaalpunten hebben verzameld, dan geldt dat degene die ten minste acht van de volgende tien afstanden heeft voltooid, het wint van degene die minder gevarieerd heeft gelopen. Het gaat om de volgende officiële afstanden: <br> de 800, 1500, 3000 en 5000 meter (op een atletiekbaan) en verder de wegwedstrijden over 5 km, 10 km, 15 km, 10 EM (16,1 km), Halve Marathon (21,1 km), 30km en de Hele Marathon (42,2 km). Iemand die in 2016 acht van deze tien afstanden heeft gelopen (bijvoorbeeld de 800m, 1500m, 3 km, 5 km, 10 km, 15 km, 10EM en een 21,1 km) wint het van iemand die maar zeven van deze officiële afstanden heeft gelopen (bijvoorbeeld 800 m, 3000m, 5 km, 10 km, 10 EM, Halve Marathon, Hele Marathon). Je hoeft in 2016 dus anders dan in 2015 niet ook een 30 kilometer en een hele marathon te lopen om toch het maximum van de acht verschillende officiële afstanden te lopen. <br> <br> <strong>c.</strong> Indien er na toepassing van de bovenstaande regels a en b nog steeds twee of meer personen op de eerste plaats staan (omdat ze bijvoorbeeld allemaal 15 punten hebben en ook ten minste acht verschillende afstanden hebben voltooid) dan wint degene die in 2016 de meeste wedstrijdpunten heeft gehaald. Iedere gelopen bokaalwedstrijd met een reguliere afstand die meeteelt bij de toepassing van de regels onder a en b, levert daarbij 2 wedstrijdpunten op. Iedere gelopen wedstrijd over een niet-reguliere afstand telt daarbij voor 1 wedstrijdpunt. In dit geval kijken we dus naar alle voltooide wedstrijden, dus ook naar de wedstrijden die volgens de regels a en b geen bokaalpunten meer hebben opgeleverd omdat toen het maximum van 15 punten al was bereikt.<br> <br> <strong>d.</strong> Indien er na toepassing van de bovenstaande regels a, b en c nog steeds twee of meer personen op de eerste plaats staan (omdat ze allemaal evenveel wedstrijden hebben gelopen) dan wint degene die in 2016 met alle meetellende wedstrijden (ook dat kunnen er dus meer dan 15 zijn) de meeste kilometers heeft gelopen. In dat geval tellen we dus de kilometers van alle gelopen wedstrijden, ook die met incourante afstanden, bij elkaar op.<br> <br> <strong>e.</strong> In het vrijwel onwaarschijnlijke geval dat er na toepassing van de bovenstaande regels a, b, c en d nog steeds twee of meer personen op de eerste plaats staan, dan wint degene die op 1 januari 2016 het oudste was. We houden dus altijd maar één winnaar over (of we hebben te maken met een Siamese Tweeling ;-)
</p><h2>4. Welke andere spelregels en wetenswaardigheden zijn er?</h2><p>Je moet, om mee te dingen naar de loopbokaal, natuurlijk Kombij-lid zijn. Vanaf het begin van je lidmaatschap kun je meedoen; denk aan het tijdig doorgeven van je tijden! <br> Je mag andere deelnemers tijdens wedstrijden op geen enkele wijze hinderen; <br> De bokalen 2016 worden uitgereikt op de Kerstreceptie in 2016 of als die niet georganiseerd wordt, op de nieuwjaarsreceptie in januari 2017. Als de bokalen worden uitgereikt op de Kerstreceptie, dan kunnen bokaalpunten worden verzameld tot 1 dag voor de uitreiking van de bokalen. In dat geval loopt het bokaaljaar dus niet tot en met 31 december 2016. Hou daar wel rekening mee.<br> Leden die de bokaal al eens gewonnen hebben, mogen weer gewoon meedoen en kunnen hun titel prolongeren. De wisselbekers mogen niet worden gehouden als een persoon de bokaal drie maal achter elkaar wint. Wisselbokalen blijven wisselbokalen.
</p><h2>5. Wie beslist wanneer dit reglement tekort schiet?</h2><p>In alle gevallen waarin dit reglement niet voorziet, beslist uiteindelijk het loopbokaalcomité. Ook dit jaar bestaat het comité uit Gilles Visser en Jan Mulder. Zij worden overigens niet uitgesloten van deelname! <br> Voor eventuele vragen over de loopbokaalcompetitie kun je altijd bij Gilles en Jan terecht. De tussenstanden zullen regelmatig bij de nieuwsberichten worden gepubliceerd.<br> <br> VEEL SUCCES ALLEMAAL!
</p>